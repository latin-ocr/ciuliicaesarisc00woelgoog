COMM. Π. CAP. XXXV—XXXVIIII. 73

aquae et salis copia, ouius magna vis iam ex proximis
erat salinis eo congesta. Non materia multitudines
arborum, non frumentum, cuius erant plenissimi agri,
deficere poterat. Itaque omnium suorum consensu Curio
reliquas copias exspectare et bellum ducere parabat.
XXXVIII. His constitutis rebus probatisque con-1
siliis ex perfugis quibusdam oppidanis audit Iubam
revocatum finitimo bello et controversiis Leptitanorum
restitisse in regno et Saburram, eius praefectum, oum
mediocribus copiis missum Uticae adpropinquare. His 2
auctoribus temere credens consilium commutat et proe-
lio rem committere constituit. Multum ad hanc rem
probandam adiurat adulescentia, magnitudo animi, su-
perioris temporis proventus, fiducia rei bene gerendae.

His rebus impulsus equitatum omnem prima nocte ad 3 ¹

castra hostiurn mittit ad flumen Bagradam3 quibus
praeerat Saburra, de quo ante erat auditum3 sed rex
cum omnibus copiis sequebatur 11 vr milium passuum
intervallo ab Saburra consederat. Equites missi nocte 4
iter conficiunt imprudentesque atque inopinantes hostes
adgrediuntur. Numidae enim quadam barbara consue·
tudine nullis ordinibus passim consederant. Hos op-5
pressos somno dispersos adorti magnum eorum nume-
rum interficiunt3 multi perterriti profugiunt. Quo facto
ad Curionem equites revertuntur captivosque ad eum
reducunt.

XXXVIIII. Curio cum omnibus copiis quarta vigi- 1
lia exierat cohortibus v castris praesidio relictis. Pro-
gressus milia passuum vr equites convenit, rem gestam
cognovit3 e captivis quaerit, quis castris ad Bagradam
praesit3 respondent Saburram. Reliqua studio itineris 2
conficiendi quaerere praetermittit proximaque respiciens
signa, ‘Videtisne' inquit, ‘milites captivorum orationem
cum perfugis convenire? abesse regem, exiguas essa

 

